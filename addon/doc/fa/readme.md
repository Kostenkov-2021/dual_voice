# صدای دوگانه برای NVDA #

صدای دوگانه برای NVDA یک راه‌اندازِ گفتارِ کدباز برای صفحه‌خوانِ NVDA می‌باشد که امکان استفاده از دو صدای جداگانه برای خواندن زبانهای غیرلاتین (مانند فارسی) و لاتین (مانند انگلیسی) را فراهم می‌نماید. این افزونه با موتورهای صوتی SAPI5 ‪(Speech API version 5)‬ و MSSP ‪(Speech Platform)‬ سازگار است.

برای بروزرسانی می‌توانید  [وبسایتِ پروژه ی صدای دوگانه برای NVDA](https://github.com/Mahmood-Taghavi/dual_voice) را ببینید. 

تمامِ حقوقِ قانونی این اثر متعلق به سید محمودِ تقویِ شهری است. 

این بسته ی نرم‌افزاری تحت شرایطِ ذکر شده در مجوزِ GNU General Public License نگارشِ سوم به طور رایگان توزیع می‌شود. لطفا برای اطلاعاتِ بیشتر پرونده ی «LICENSE.txt» را ببینید. 

## ویژگی‌ها

این افزونه ی NVDA ویژگی‌های زیر را فراهم می‌نماید: 

*	انتخابِ صداهای اول و دوم برای استفاده در NVDA.
*	تعیینِ ترتیبِ قرارگیری صداهای انتخاب شده.
*	تنظیمِ سرعت خواندن، زیر و بمی، و حجمِ صدا برای صدای اول.
*	تنظیمِ سرعت خواندن، زیر و بمی، و حجمِ صدا برای صدای دوم.
*	تعیینِ اولویتِ صداها برای خواندنِ اعداد و علائمِ نگارشی متداول.
*	دارا بودن گزینه ی خواندن اعداد و علائمِ نگارشی بر اساسِ زمینه.

## نیازمندیها

این افزونه به یک صدای غیرلاتین و یک صدای لاتین با رابط مشترک نیاز دارد. هر دو ی صداهای غیرلاتین و لاتین باید دارای رابطِ Speech API version 5 یا رابطِ Speech Platform باشند. 

*	زبانهای غیر لاتین از جمله فارسی، عربی، بلاروسی، بلغاری، چینی، یونانی، عِبری، ژاپنی، کره‌ای، روسی و اکراینی هستند. 
*	زبانهای لاتین از جمله انگلیسی، کرواتی، فنلاندی، چکوسلواکی، فرانسوی، آلمانی، ایتالیایی، لهستانی، پرتغالی، اسلاوی و ترکی هستند. 


### به منظورِ فعال کردنِ این افزونه و استفاده از آن: ###

- بعد از نصب این افزونه در صفحه‌خوان NVDA:
- به پنجره ی تنظیمات NVDA بروید (از طریق زیر منوی اولویت‌ها و گزینه تنظیمات).
- با زدن کلید جهتی پایین دسته گفتار را انتخاب نمایید. 
- دوبار کلید Tab را بزنید تا به دکمه تغییر دادن موتور سخنگوی جاری رسیده و آن را فعال کنید.
- با استفاده از کلیدهای جهتی بالا یا پایین «‪Dual voice (Speech API version 5)‬» یا «‪Dual voice (Speech Platform)‬» را انتخاب نمایید. 
- صدای اول را از جعبه ی کشویی صدا انتخاب نمایید.
- صدای دوم را از جعبه ی کشویی نوعِ صدا انتخاب نمایید.
- اگر صدای اول لاتین بود گزینه ی بعدی آن را بدون علامت کنید که می‌گوید «استفاده از صدای اول برای زبانِ غیر لاتین و صدای دوم برای لاتین».
- سرعت، زیر و بمی، حجمِ صدا را برای صداهای اول و دوم تنظیم نمایید. 
نکته: لغزنده ی سرعت به عنوانِ سرعتِ کلی در این افزونه عمل می‌کند. لذا اگر می‌خواهید سرعتِ دو صدا را نسبت به هم تنظیم کنید اینکار را توسطِ لغزنده ی سرعتِ صدای دوم انجام دهید.
- اگر می‌خواهید برنامه اعداد و علائمِ نگارشیِ متداول را بر اساس متن حاشیه آن بخواند گزینه‌ای که می‌گوید «خواندن اعداد و علائم نگارشی بر اساسِ زمینه» را انتخاب نمایید. 
- اگر می‌خواهید برنامه اعداد و علائمِ نگارشیِ متداول را بوسیله صدای غیرلاتین بخواند گزینه‌ای که می‌گوید «اولویت دادن به زبانِ لاتین بجای زبانِ غیرلاتین» را انتخاب نمایید. 

### مشکلات رایج و راه حلِ آنها: ###
- وقتی کادرِ علامت زدنیِ «تعویضِ خودکارِ زبان» علامت‌دار باشد، NVDA به طور خودکار علائمِ نگارشی را با متنِ معادل در زبانِ صدای اول جایگزین می‌کند. لذا صدای اول را از زبانِ ترجیحی خود انتخاب نمایید یا اینکه گزینه ی «تعویضِ خودکارِ زبان» را بدونِ علامت کنید.
- وقتی کادرِ علامت زدنیِ «استفاده از قابلیت هِجّی کردن در صورت پشتیبانی» علامت‌دار باشد، برخی موتورهای متن به گفتار نمی توانند نویسه های تکی را بخوانند. لذا اگر با این مشکل مواجه شُدید ابتدا گزینه ی «استفاده از قابلیت هِجّی کردن در صورت پشتیبانی» را بدونِ علامت کنید.

## گزارشِ تغییرات ##

### تغییراتِ ایجاد شده در نگارش ۳٫۱ ###

* صفحه رسمی پروژه از Sourceforge به GitHub منتقل شد زیرا Sourceforge کاربران نابینای ایرانی را تحریم کرده است.
* بررسی انطباق با آخرین نسخه NVDA (۲۰۱۹.۲.۱) انجام شد که با موفقیت تایید و در مشخصات سازگاری افزونه منعکس گردید.

### تغییراتِ ایجاد شده در نگارش ۳٫۰ ###

* افزونه به منظورِ پشتیبانی از همه ی قابلیت‌های گفتاری ازنو طراحی شد.
* راهنما برای زبانهای انگلیسی و فارسی آماده شد.
* ترجمه برای زبان فارسی اضافه شد.

### تغییراتِ ایجاد شده در نگارش ۲٫۰ ###

* اشکال درست شد. بعد از حذف صداهای SAPI5 از سیستم برنامه دیگر دچار مشکل نمی‌شود.

### تغییراتِ ایجاد شده در نگارش ۱٫۰ ###

* اولین نسخه رسمی
